# Μεταφράζοντας το MyUoM

Η βιβλιοθήκη που χρησιμοποιούμε είναι η [react-i18next](https://react.i18next.com/), σε περίπτωση που υπάρξει κάποια δυσκολία υπάρχει εκτενής τεκμηρίωσή της.

Η μετάφραση ουσιαστικά γίνεται σε json αρχεία, τα οποία διαβάζονται από την βιβλιοθήκη και με βάση την γλώσσα επιλέγεται η κατάλληλη αντιστοίχιση.

### Σε μία γλώσσα που δεν έχει προστεθεί ακόμα

Πρέπει να γίνουν τα εξής βήματα:

- Να δημιουργηθεί η σωστή καταχώριση στο αρχείο **src/i18n.js**, μπορείς να συμβουλευτείς τις υπόλοιπες πώς έχουν γίνει. Η ονομασία της καταχώρισης θα πρέπει να γίνει με βάση το πρότυπο [IETF BCP 47 language tag](https://en.wikipedia.org/wiki/IETF_language_tag#List_of_common_primary_language_subtags).
  Η καταχώριση πρέπει να είναι της μορφής language: { translation: {
  ---αντιστοιχίσεις κειμένου με μεταφρασμένου
  }
  } όπως φαίνεται και στο αρχείο παραπάνω
- Μετά στον φάκελο **src/assets/locales/** πρέπει να δημιουργηθεί ένας φάκελος με το όνομα της γλώσσας που έβαλες παραπάνω.
- Τώρα σε αυτόν τον φάκελο πρέπει να δημιουργηθούν αρχεία τα οποία να έχουν τα ίδια ονόματα με αυτά που υπάρχουν στις άλλες γλώσσες, και με την ίδια δομή (export default { --αντιστοιχίσεις κειμένου μετάφρασης--- }
- Τώρα μπορεί να ξεκινήσει η μετάφραση, εδώ τώρα θα πρέπει όλες οι αντιστοιχίσεις που έχουν γίνει στις άλλες γλώσσες να γίνουν και σε αυτή που ξεκίνησες.
- Τέλος θα πρέπει να δοθεί η δυνατότητα στον χρήστη να αλλάζει σε αυτήν την γλώσσα. Αν δεν θέλεις να ασχοληθείς με θέματα κώδικα απλά ανάφερέ το σε μέλη της ομάδας ώστε να βρουν άτομο να το κάνει. Διαφορετικά η αλλαγή της γλώσσας γίνεται στο **src/components/settings/LanguagePicker.jsx**, ακολουθώντας τον τρόπο που έχει γίνει για τις άλλες γλώσσες μπορείς να προσθέσεις τον δικό σου.

### Διόρθωση λαθών σε γλώσσες που έχουν ήδη προστεθεί

Για αρχή πρέπει να βρεθεί πού είναι αυτό το κείμενο που χρειάζεται διόρθωση. Με βάση το σημείο του μέσα στην εφαρμογή θα εξαρτηθεί και πού θα είναι στις μεταφράσεις. Για παράδειγμα, αν υπάρχει κάποιο λάθος στους καθηγητές η μετάφραση πιο πιθανώς θα υπάρχει στο src/assets/locales/en/academic_personel.js, όμως θα χρειαστεί η αλλαγή του σε όλες τις γλώσσες.

> Αν κάτι τέτοιο δεν είναι εφικτό, είναι αρκετή η αναφορά του λάθους είτε σε κάποιο gitlab issue είτε ακόμα και στο discord.

Αν η εύρεσή του αποδειχθεί δυσκολότερη από το αναμενόμενο θα χρειαστεί περισσότερη προσπάθεια, κοιτώντας τον κώδικα(αναλυτική τεκμηρίωση στο [codebase.md]()).

### Προσθήκη όρων που δεν έχουν μεταφραστεί ακόμα

Ουσιαστικά θα πρέπει να προστεθούν οι κατάλληλες αντιστοιχίσεις στα αρχεία των μεταφράσεων, και μετά να αλλαχτούν στα αρχεία των δεδομένων στο **src/assets/data** (σπάνια να είναι εντός του κώδικα).
Για αρχή χρειάζεται να βρεθεί που θα τοποθετηθεί η αντιστοίχηση ανάλογα με το που βρέθηκε ο αμετάφραστος όρος. Αν βρέθηκε για παράδειγμα σε δεδομένα του εστιατορίου θα πρέπει να προστεθούν στο **src/assets/locales/en-el-de/restaurant.js** και μετά να προστεθούν με τον κατάλληλο τρόπο στο **src/assets/data/DailyMenu.js**.
